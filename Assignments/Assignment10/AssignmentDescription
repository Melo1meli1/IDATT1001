//todo fullfør senere

Øving 10 - Tabellister
Oppgave 1
Kommunens turistkontor trenger et program for å vedlikeholde et register over
arrangementer som kan være av interesse for turister og andre. For hvert arrangement
lagrer vi et entydig nummer, navn, sted, arrangør, type (konsert, barneteater, foredrag osv)
og tidspunkt (dato og klokkeslett). Lagre tidspunktene som heltall, eksempel: 200210301800
(kl 18 den 30.oktober 2002) slik at du ved å sammenligne tallene kan finne ut om et
arrangement er før eller etter et annet.
Du trenger klassene Arrangement og ArrangementRegister. Den siste klassen skal tilby
følgende operasjoner:
• Å registrere et nytt arrangement
• Å finne alle arrangementer på et gitt sted
• Å finne alle arrangementer på en gitt dato
• Å finne alle arrangementer innenfor et tidsintervall gitt ved to datoer. Listen skal
være sortert på tid.
• Å lage lister over alle arrangementer, sortert etter henholdsvis sted, type og
tidspunkt.
(Du trenger ikke legge inn kontroll på at et gitt tidspunkt er gyldig)
Lag et menystyrt klientprogram.


Oppgave 2
Lag et register over menyer for en restaurantkjede. En meny består av flere retter. Hver rett
kan inngå i flere menyer. Hver rett har navn type (forrett, hovedrett, dessert osv) og pris.
Oppskriften ligger lagret som en streng for hver rett. Du kan anta at navnet identifiserer
retten entydig.
Klassen MenyRegister skal tilby følgende operasjoner:
• Å registrere en ny rett.
• Å finne en rett, gitt navnet.
• Å finne alle retter av en gitt type.
• Å registrere en ny meny som består av ett sett med retter.
• Å finne alle menyer med totalpris innenfor et gitt intervall.
Finn selv ut hvilke operasjoner klassene Meny og Rett bør tilby for at menyregisteret på
enklest mulig måte skal kunne utføre sine oppgaver.
Tegn UML-diagram. Programmer klassene, og lag en enkel testklient.